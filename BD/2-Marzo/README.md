# Basi di Dati - Esercizio 2 Marzo

## Disegnare lo schema concettuale grafico

Un’azienda che offre la consegna di cibo a domicilio è interessata a mantenere
informazioni sui ristoranti associati e sui clienti. Per un cliente interessano nome, indirizzo,
età, e la lista di tutti gli ordini effettuati nel passato. Ogni ordine è stato effettuato da un
cliente, in una certa data, e interessano anche il ristorante a cui era diretto e la lista dei piatti
ordinati. Per ogni piatto interessa il nome, la foto, il ristorante che lo offre (che è unico),
ed il prezzo a cui è attualmente offerto – uno stesso piatto appare ovviamente in molti
ordini diversi. Quando si memorizza un ordine, per ciascun piatto dell’ordine interessa il
prezzo a cui è stato venduto, dato che tale prezzo potrebbe non coincidere con il prezzo
attuale. Tutti i piatti di un ordine sono offerti dal ristorante a cui è diretto. L’azienda
mantiene anche una lista di allergeni, per ciascuno dei quali memorizza il nome e le
patologie per le quali è controindicato. Per ogni piatto si mantiene la lista di tutti gli
allergeni presenti. Lo stesso allergene può apparire in più piatti. Per ogni clienti l’azienda
mantiene la lista degli allergeni ai quali si è dichiarato intollerante. 
